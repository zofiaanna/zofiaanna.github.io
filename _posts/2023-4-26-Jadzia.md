---
layout: post
title: Jadzia
---

Nazywam się Jadzia. Mam cztery lata i mieszkam na ulicy Pszczelej obok kościoła pod wezwaniem Świętego Andrzeja. Niestety mam starszego brata który ciągle mi dokucza. Jak ja bym chciała być starsza… Mój brat nazywa się Luka. Jest starszy ode mnie o trzy lata, a za rok będzie miał już osiem. Nie mam niestety siostry….jeszcze….
Chciałabym mieć młodszą siostrzyczkę….ehh….

Dziś byłam bardzo podekscytowana, bo rodzice powiedzieli nam że będziemy mieli siostrę! I to w dodatku malutką, taką o jakiej marzyłam, a nie jakąś starą zrzędę która tylko by rozstawiała mnie po kątach jak ma w zwyczaju robić to Luka.
Mama właśnie była w szpitalu, ale nie wiem po co.
Kilka dni później tata powiedział że zaraz pojedziemy po Anię (moją siostrzyczkę)!
Przynajmniej będę starsza od mojej siostry o cztery lata. To bardzo dużo! Luka ma aż siedem lat, lecz może kiedyś go dogonię?
Jak jechaliśmy już do paczkomatu odebrać Anię tata skręcił w drugą stronę!
-Ale tato! - zawołałam - przecież paczkomat jest po drugiej stronie!
Ha, ha - zaśmiał się tata - przecież w paczkomacie nie ma ludzi, są tam tylko paczki z rzeczami.
Wszystko mi się pomieszało w głowie. Nie rozumiałam jak inaczej mogłaby wziąć się tu Ania jak nie z paczki. No chyba że….przyleciała samolotem….ale z kąd?
Jak on mógł mnie wyśmiać! Bezczelność! Przecież już jestem dorosła! A na dodatek mam młodszą siostrę a to dodaje mniej więcej dziesięć lat! Nawet więcej niż Luka! Ale tylko mi, bo mój brat był kiedyś jedynakiem, a wtedy to się nie liczy. Nagle zauważyłam coś podejrzanego…. Tata miał słuchawki w uszach i najwyraźniej słuchał czegoś bardzo ciekawego!

- Tato co ty słuchasz? - zapytałam podejrzliwie.
- Relacji na żywo ze skoków narciarskich - odpowiedział.
- Daj posłuchać, proszę, daj, daj! - błagałam tatę.

Niektóre dzieci w ogóle mnie nie rozumieją i mówią:
„ A ty znowu oglądasz te głupoty!? Już lepsza jest świnka Peppa!” I wtedy wszyscy się ze mnie śmieją, ale to przecież oni są żałośni i dziecinni!
Zawsze marzyłam o tym żeby jeździć na nartach, i brać udział w skokach narciarskich.
Gdy ja, tata i Luka dojechaliśmy na miejsce wreszcie zobaczyłam Anię….ahh jaka była cudowna! Taka malutka jak lalka, z szaro - niebieskimi oczami, kilkoma białymi włoskami na małym czole i różowymi usteczkami. Miała też malutki nosek i lekko odstające uszka. Dziewczynka miała bardzo dużą główkę w porównaniu do reszty ciała. Nawet Luka się nad nią zachwycił choć mówił że nie lubi bobasków nawet tych najsłodszych.

- Jaka ona jest urocza! - przyznał - Nie to co ta świnia.
- Ogarnij się! - krzyknęłam i kopnęłam brata w udo.

To był najlepszy dzień w moim życiu, i nie tylko dlatego że kopnęłam Lukę, choć muszę przyznać że jestem z tego dumna. Wreszcie miałam siostrę!
Rok później Ania umiała już chodzić i troszkę mówić. Jest bardzo zdolna! To dużo jak na jej wiek. Kiedy zobaczyła czerwony samochód na drodze od razu się zerwała i zaczęła biec w stronę pojazdu.

- Pan Samoodik, pan samoodik! - wołała.

Co oznaczało pan Samochodzik.
Po jezdni jechał właśnie rozpędzony samochód, więc rozpocząłem pościg za siostrą, kiedy nagle na drodze stanął mi ogromny owczarek niemiecki, a właśnie tych bałam się najbardziej. Ze strachu aż nie mogłam się ruszyć, ale przecież musiałam pomóc Ani! Bałam się że już jest za późno. Na szczęście opiekun psa szybko zabrał zwierzę i przeprosił lecz ja już biegłam po moją siostrzyczkę. Zorientowałam się że już nie dam rady by zabrać Anię z drogi, więc rzuciłam się na jezdnię i zepchnąłem  ją. Nagle przed moimi oczami nastała ciemność i nic nie widziałam. Wszystko mnie bolało i miałam wrażenie jakby ktoś wyłamał mi wszystkie kości, nawet tę najmniejszą w małym paluszku u nogi.
Gdy otworzyłam oczy, okazało się że jestem w jakimś białym pomieszczeniu razem z nieznajomą panią. Kobieta miała na sobie dziwną białą czapkę (z resztą jak cały strój). Była tam też mama. Płakała. Czułam się zbyt zmęczona by się podnieść, więc znów zamknęłam oczy. KIedy rozbudziłam się na dobre zobaczyłam że jestem na wózku inwalidzkim. Kiedyś już widziałam kiedy siedział na nim starszy pan w parku.
Próbowałam się podnieść, ale jakoś nie mogłam. Kiedy spojrzałam w dół okazało się że nie miałam lewej nogi! Wtedy się rozpłakałam.

- I jak ja teraz będę jeździła na nartach! - łkałam.

Ktoś zapukał do drzwi w których chwilę później staną tata i przytulił mnie mocno.

- Ohh Jadziu! - szepnął - tak mi przykro!

Niestety rodzice musieli zostawić mnie w szpitalu na noc. Ta sama pani robiła coś przy mojej drugiej nodze, a druga lekarka spytała mnie się czy chcę w tym czasie obejrzeć bajkę. Ku jej zdziwieniu wolałam skoki narciarskie. Ze smutkiem wpatrywałam się w mały monitor z myślą że ja nigdy już nie będę mogła skakać.
Po kilku dniach jak z rodziną znów przyjechałam do szpitala przyszła tam też sympatyczna pani i wzruszyła się moją historią. 
Kobieta zrobiła zbiórkę charytatywną na sztuczną nogę dla mnie, i wiele ulotek i plakatów. Odwiedziło nas dużo wolontariuszy z różnych szkół i dawało pieniądze. Wreszcie udało się uzbierać wystarczającą ilość pieniędzy i jeszcze trochę zostało! Resztę oddałam na rzecz szpitala i dla innych chorych. Kiedy już nauczyłam się chodzić ze sztuczną nogą rodzice za to że byłam taka dzielna postanowili zrobić mi niespodziankę.

- Kochanie… - zaczął tata. - mamy dla ciebie niespodziankę!
- Byłaś ostatnio bardzo dzielna! - dodała mama. - więc zapisaliśmy cię na kolonie narciarskie!

Aż podskoczyłam z radości! Wreszcie będę jeździła na nartach!

- To nie koniec - oświadczyli rodzice. - na pewno nie puścilibyśmy cię samą…. dlatego mamy dla ciebie mały prezent!
- Ale dla mnie też! - upominał się Luka. - obiecałaś mi że dostanę żółwie!
- Dobrze, dobrze przecież pamiętam. 

Tata wyciągnął zza pleców dwa duże pudła i powiedział że oba są dla mnie.
Wyglądały ślicznie! Oba miały po bokach dziurki i były przewiązane błyszczącymi kokardkami. Jedno miało niebieską wstążkę, a drugie różową.
Nagle pudełko z błękitną wstążką podskoczyło i wydało dziwny dzwięk. Powoli i ostrożnie zdjęłam pokrywkę….z nienacka skoczył na mnie mały kudłaty szczeniak!
Był cały biały w rude, szare i brązowe plamki z niebieską obrożą.

- Chow chow (czyt. czał czał) ! - wykrzyknęłam i przytuliłam mocno mamę i tatę. - tak wam dziękuję! To moja ulubiona rasa!
- Proszę bardzo! - powiedziała mama. - ale czeka na ciebie jeszcze druga paczka!

W drugiej paczce krył się następny piesek tym razem z różowo - fioletową obrożą. Miał śliczne, czarne, błyszczące futro z białą plamką na prawym uszku.

- Ten w plamki to samczyk, a ta czarna to suczka - rzekł tata - możesz je nazwać jak tylko chcesz.
- W takim razie dziewczynkę nazwę Narta, a chłopca Slalom.

Wszystkim spodobały się wymyślone przeze mnie imiona.
Gdy nastał dzień przed wyjazdem w góry, mama spakowała wszystkie potrzebne rzeczy dla mnie i psów. Ja wybierałam w sklepie najlepsze i najfajniejsze zabawki dla Narty i Slalomu. Bardzo się cieszyłam że mama załatwiła bilety dla szczeniaków.
Kiedy jechałam pociągiem do Zakopanego obok mnie jechały pieski, razem wyglądaliśmy przez okno i wtedy zorientowałam się że pani która miała nas uczyć jeździć na nartach i opiekować się nami to ta sama miła kobieta która zorganizowała zbiórkę i pomogła mi w szpitalu! Wreszcie miałam czas jej podziękować. W czasie jazdy miałam dużo czasu na poznanie nowych koleżanek i zapoznania się lepiej z ciocią (wszystkie dzieci tak mówiły na tą panią) i z wujkiem (drugim panem) wcześniej od rodziców dowiedziałam się że ciocia i wujek to ich znajomi ze wspólnoty.
Jak pierwszego dnia ciocia z wujkiem uczyli nas jeździć, myślałam że nigdy nie uda mi się pojechać choć na początku mieliśmy zjeżdżać z małej górki ale ja nie mogłam po prostu założyć nart. To jest bardzo skomplikowane! Ale w końcu udało mi się nauczyć jak je zakładać. Jeszcze tego samego dnia umiałam już doskonale jeździć. Ciocia i wujek byli ze mnie bardzo dumni i wysłali mnie na dużą górę z wyciągiem! Na mniejszej górce uczyliśmy się tylko jechać prosto i hamować a na tej musiałam już skręcać ale na razie się tym nie martwiłam, bo właśnie jakaś pani pomagała mi wejść na wyciąg. Gdy już siedziałam na wyciągu czułam się niesamowicie! To było cudowne uczucie, a po drodzę mogłam oglądać góry. Były ogromne i częściowo zakryte mgłą a po drugiej stronie było całe mnóstwo śniegu sięgającego mi do czoła! Kiedy był bezchmurny dzień, śnieg wyglądał jakby ktoś rozsypał całe mnóstwo brokatu na ziemię, a z drewnianymi domkami przykrytymi śniegiem to wszystko wyglądało jak z bajki!
Kiedy wjechałam na górę troszkę za szybko wyskoczyłam z wyciągu i zaczęłam zsuwać się ze stoku! Na szczęście obok był wujek i szybko mi pomógł. Jak spojrzałam w dół, odruchowo wiedziałam jak się skręca i bez żadnej wywrotki zjechałam pierwszy raz i drugi, trzeci, czwarty, piąty….i choć każdy jeden raz był cudowny chciałam więcej i więcej i więcej….
Chciałam zjechać z większej i bardziej stromej górki, a widząc mój zapał, zaangażowanie i talent, ciocia postanowiła wysłać mnie na największą i najtrudniejszą górę! Nawet zawodowcy się na niej wywracali! Wyglądało to dość zabawnie! Ale musiałam się bardzo skupić! To był dla mnie wyjątkowo ważny zjazd. Od niego zależała moja reputacja! Byłam bardzo cicho i wpatrując się w trasę myślałam nad każdym skrętem i skokiem. Nareszcie wjechałam. Zaczęłam ostrożnie….potem szybciej….jeszcze szybciej, i szybciej, i szybciej, i szybciej a potem już tak się rozpędziłam że nie mogłam wyhamować!
Wtedy przypomniałam sobie czego uczyła mnie ciocia:
"Umiejętność skręcania jest bardzo ważna, ponieważ w trakcie jazdy skręcanie pomaga spowolnić narty”
Pojechałam slalomem a moje narty zaczęły znacznie zwalniać.
Udało mi się zjechać do końca! A wszyscy bili mi brawo.

- Ta mała ma wrodzony talent! - powiedział jakiś pan. - powinna ją pani zabrać na zawody!
- Hmm…. rzeczywiście - odparła ciocia - zadzwonię do jej mamy.

Mama na szczęście się zgodziła! Jechałam na zawody!!! Nareszcie!
Akurat niedługo się zaczynały! 
Kiedy poszłam na zawody narciarskie czułam wielki strach, dumę, szczęście i ekscytację. Właśnie rozpoczął się pierwszy wyścig. 

- To nie było takie skomplikowane! - powiedziałam do siebie. - Będzie dobrze!

Ale robiło się coraz trudniej, i trudniej! To było niesamowite uczucie gdy sunęłam po białym puchu! Kocham ten szum tłumów kiedy przejeżdżam obok! Ale najlepsze jest chyba to uczucie gdy skaczę na małej skoczni i jak przekraczam linię mety!
Najgorzej było na koniec! Właśnie wymijałam moją ostatnią przeciwniczkę….. nagle znika mi z oczu a gdy popatrzyłam za siebie ona mnie wyprzedziła, a tuż obok była już meta! Konkurentka zaczęła tracić równowagę, więc musiała zwolnić. Skorzystałam z tego i……. WYGRAŁAM!!! Całe tłumy biły mi brawo a ja sama nie mogłam uwierzyć że to nie sen! Udało mi się wygrać mistrzostwa świata!

Wreszcie spełniło się moje marzenie…. 
Jak będę dorosła to będę najlepszym skoczkiem narciarskim i narciarką. Wtedy też będę wygrywać mistrzostwa i uzbieram tysiące medali i pucharów. Może będą o mnie pisali w gazetach? A może w książkach od historii?
Kiedyś się dowiem….

